# Functionaliteit

In dit document beschrijven we de volledige opdracht voor Smart Systems.  Het
wagentje moet kunnen rijden. Dit wil zeggen dat het vooruit en achteruit moet
kunnen rijden, links en rechts draaien en stoppen. Je kan zowel rond de as van
de wagen draaien als een bocht in een curve nemen. Bovendien moet het wagentje
draadloos bestuurbaar zijn. De besturing gebeurt via een controle centrum waar
ook de debug informatie word verzamelt.  Dit is de basis functionaliteit die
reeds beschreven is in de basisopdracht.

We gaan nu de opdracht verder uitbreiden. Het wagentje moet niet alleen manueel
bestuurbaar zijn maar moet tevens in staat zijn rond te rijden en eventuele
hindernissen te ontwijken volgens een welbepaald algoritme. Hiervoor gaan we
het wagentje uitrusten met sensoren. Je kan zelf bepalen welke sensoren je
gebruikt en hoe je ze plaatst op je wagentje. Ook de wijze (dus het algoritme)
waarop je wagentje reageert op hindernissen kan je naar eigen goeddunken
bepalen.

Naast dit automatisch rijden gaan we in samenwerking met de ACADEMIE een project uitwerken. 
Er zijn 2 soorten wagentjes:

## Tekenwagen
Je wagentje moet in een woordenraster de woorden van teksten die op een
computer ingegeven worden, kunnen omcirkelen en de niet gebruikte woorden
kunnen doorstrepen. In onderstaande figuur vind je een voorbeeld. 

Je moet met je wagen navigeren over een raster. Dit raster kan je vergelijken
met een schaakbord. Het zijn allemaal rasters met een uniforme verdeling. Het
wagentje moet vanaf elke positie naar eender welk coördinaat kunnen gaan op het
raster.  Op willekeurige plekken van het raster staan woorden. Deze woorden
moet je kunnen markeren. Het wagentje zal dus moeten voorzien worden van een
schrijfsysteem zodat het woorden kan doorstrepen, omcirkelen of ongemoeid
laten. Er zal dus een schrijfsysteem nodig zijn waarbij de stift of pen omhoog
en omlaag kan bewogen worden.

## Filmwagen
Je wagentje zal in het parcours rondrijden en het geheel filmen. In dit geval
moet je wagentje geen schrijfsysteem hebben maar wordt het uitgerust met een
camerasysteem om de andere wagentjes en hun acties te filmen. Er zijn een
aantal camera’s ter beschikking die kunnen aangesloten worden op een Raspberry
Pi.

Er zal tijdens sprint2 beslist worden welke groepen een filmwagen en welke
groepen een tekenwagen moeten bouwen.




  
